 
### آیتم API1:2023 – Broken Object Level Authorization

اغلب APIها تمایل دارن تا نقاط پایانی که شناسه های شی رو مدیریت میکنن افشاء کنن و امکان حملات روی Object Level Access Control ها رو میدن. مهاجمین با استفاده از این آسیب پذیری ها به منابعی دسترسی دارن که نباید داشته باشن. بنابراین برای هر تابعی که با استفاده از شناسه کاربر به منبع داده دسترسی داره، بررسی مجوز سطح شیء (Object level authorization) ،باید انجام بشه.

 
### آیتم API2:2023 – Broken Authentication :

مکانیسم های امنیتی اغلب به درستی پیاده سازی نمیشن و مهاجمین میتونن از اونها برای دور زدن مکانیسم های احرازهویت و جعل استفاده کنن.

 
### آیتم API3:2023 – Broken Object Property Level Authorization :

فقدان یا اعتبارسنجی نامناسب مجوز در سطح ویژگی شی (object property level) امکان افشای اطلاعات و دستکاری غیرمجاز رو میده.

 
### آیتم API4:2023 – Unrestricted Resource Consumption :

درخواست های API نیاز به یسری منابع مانند پهنای باند ، CPU ، حافظه و مموری دارن و یسری منابع هم بصورت پولی ارائه میشه، مانند خدمات پیامکی ، ایمیل و تاییدیه های بیومتریک و … که به ازای هر درخواست هزینه ای رو شامل میشن. مهاجمین میتونن با استفاده نامحدود از این منابع منجر به حملات DoS یا افزایش هزینه ها بشن.

 
### آیتم API5:2023 – Broken Function Level Authorization :

سیاست های کنترل دسترسی پیچیده با سلسه مراتب، گروه و نقش های مختلف که تفکیک مشخصی بین عملکردهای معمولی و مدیریتی نداره، منجر به دور زدن احرازهویت میشه. مهاجم میتونه از این آسیب پذیری برای بدست آوردن منابع سایر کاربران و/یا عملکردهای مدیریتی استفاده کنه.

 
### آیتم API6:2023 – Unrestricted Access to Sensitive Business Flows :

اگه یه عملکرد حساسی در برابر اتومیشن آسیب پذیر باشه، شامل این نوع آسیب پذیری هستش. مثلا اگه ما یه سیستمی رو داشته باشیم که امکان خرید بلیط یا ارسال نظر داشته باشه، مهاجم اگه اون ویژگی رو خودکار کنه و این خودکار کردن به فرایند کسب و کار آسیب بزنه، در این دسته قرار میگیره. یه نمونه رایج از این حملات مثلا در زمان فروش خودرو در ایران هستش، که در عرض چند دقیقه ، کل فروش انجام میشه.

 
### آیتم API7:2023 – Server Side Request Forgery :

حملات SSRF زمانی رخ میدن که یه API ، یه منبع راه دور رو ، بدون اینکه URI اعتبارسنجی کنه، واکشی میکنه. مهاجم میتونه از این آسیب پذیری سوء استفاده کنه تا برنامه یه درخواستی رو به مسیر دلخواه مهاجم ارسال کنه.

 
### آیتم API8:2023 – Security Misconfiguration :

اغلب APIها و سیستم هایی که از اونا پشتیبانی میکنن، برای اینکه APIها رو بیشتر شخصی سازی کنن، یسری پیکربندی پیچیده دارن. این پیچیدگی باعث میشه که مهندسین نرم افزار و DevOPS یسری از این پیکربندی ها رو انجام ندن یا طوری تنظیم کنن که از امنیت کافی برخوردار نباشن در نتیجه در رو برای هکرها باز کنن.

 
### آیتم API9:2023 – Improper Inventory Management

سرویس های پیچیده که از چندین API به هم مرتبط استفاده میکنن، مدیریت موجودی ها رو سختتر میکنن و ریسک بالا میبرن. در نتیجه داشتن یه داکیومنت از میزبانها و موجودی ها و نسخه های API میتونه ریسک ها رو کاهش بده.

 
### آیتم API10:2023 – Unsafe Consumption of APIs :

توسعه دهندگان اغلب به داده های دریافتی از APIهای شخص ثالث، بیشتر از ورودی کاربران اعتماد میکنن و در نتیجه اقدامات امنیتی کمتری روی اونا انجام میدن. مهاجمین هم بجای اینکه مستقیما برن سراغ APIها ، میرن سراغ این APIهای شخص ثالث.

 
